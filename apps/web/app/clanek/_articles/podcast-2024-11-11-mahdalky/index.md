---
title: "Mahdalky"
date: "2024-11-11"
author: "Kateřina Mahdalová"
excerpt: "Matka a dcera. Dvě generace, jeden podcast."
coverImage: "images/mahdalky-podcast-datatimes.webp"
filter: ["podcast"]
tags: ["podcast", "Mahdalky", "generace", "matka", "dcera", "data", "kontext", "analýzy"]
promoted: 100
---

Máma a dcera. Dvě generace, které se na něčem shodnou, na něčem neshodnou – a právě proto spolu mluví.
Rozebíráme témata, nad kterými se často jen krčí rameny – nebo se k nim vyjadřuje prakticky každý, ovšem jen na základě dojmů. Znáte to, čím méně argumentů, tím hlasitější názor. My hledáme fakta, data, všechno ověřujeme. Díváme se, co ukazují výzkumy, kde selhává systém a proč věci nefungují tak, jak bychom čekali.

<div class="flourish-embed flourish-table" data-src="visualisation/27020399"><script src="https://public.flourish.studio/resources/embed.js"></script><noscript><img src="https://public.flourish.studio/visualisation/27020399/thumbnail" width="100%" alt="table visualization" /></noscript></div>

Řešíme duševní zdraví i klimatickou krizi. Vzdělávání, které nepřipravuje na budoucnost. Mizerně placenou práci. Nebo také umělé oplodnění či influencer:ky, co prodávají životní styl. Zajímají nás také algoritmy, tedy přesněji to, co a proč nám cpou do hlav. A nevynecháme ani politiku, protože ignorovat ji znamená nechat za sebe rozhodovat někoho jiného.
Takže: Kdo po nás zdědí zničenou planetu – a proč ji vlastně ničíme dál? Proč si mladí nemohou dovolit bydlet? A jak je možné, že miliardáři ve 21. století mluví o „plození kvalitních synů", jako by se vraceli do středověku? Jak to bude s právy žen?
Dvě generace, dva pohledy. Data místo dojmů. A otázky, které si možná nekladete – a někdy ani nechcete klást.
