---
title: "Unikátní volební model: Kdo má šanci na křesla ve Sněmovně a kdo bude vládnout"
date: "2025-02-18"
author: "Mahdalová & Škop"
excerpt: "Stejně jako v předchozím volebním období, i nyní od posledních sněmovních voleb zpracováváme všechny relevantní průzkumy a zaznamenáváme vývoj šancí jednotlivých politických stran. Data pravidelně aktualizujeme s každým novým průzkumem."
coverImage: "cz-mandaty-poll-of-polls.png"
filter: ["analýza"]
tags: ["mandáty", "průzkumy", "volby", "poll of polls", "volební model", "Sněmovna", "Parlament", "Česko"]
promoted: 20
---

Na úvod důležité upozornění: Průzkumy zachycují nálady veřejnosti v době, kdy byla data sbírána, nikoli v okamžiku zveřejnění ⇒ poslední samostatně publikovaný průzkum tedy nemusí odrážet nejnovější postoje voličů. To je důvod, proč se soustředíme na celkové trendy a dlouhodobé sledování, namísto jednorázových výkřiků, které navíc mnohdy bývají staršího data a nijak neodrážejí současnou realitu.

Od srpna 2024 sledujeme „závod“ nejen podle jednotlivých stran, ale také podle koalic, které se očekávají ve volbách do Sněmovny v roce 2025. Tento pohled lépe odráží aktuální politickou situaci – například koalice Spolu (ODS, TOP 09 a KDU-ČSL) a nové spojenectví hnutí Přísaha a Motoristů.

<iframe src='https://flo.uri.sh/story/2689197/embed' title='Interactive or visual content' className='flourish-embed-iframe' frameBorder='0' scrolling='no' width="100%" height="600px" allowFullScreen></iframe>

```box
#### Jak ovládat graf a jak ho interpretovat
- Klíčový graf výše zobrazuje vývoj volebních modelů podle všech agentur od voleb 2021. Kliknutím na stranu v legendě v interaktivní verzi zobrazíte její detaily, nebo si můžete vybrat pouze konkrétní agenturu.
- Po najetí myší na bod v grafu se zobrazí podrobnosti konkrétního průzkumu (agentura, střední datum, kdy průzkum probíhal, a samozřejmě konkrétní naměřený výsledek vybrané strany).
- Kliknutím na položky menu lze filtrovat agentury nebo jednotlivé strany.
- Pro návrat k původnímu zobrazení klikněte znovu na legendu.
- Linky znázorňují vážený průměr, jak se vyvíjí v čase.
```

S každým novým průzkumem přepočítáváme vážený průměr dle metodiky [Mandáty.cz](https://mandaty.cz), přičemž reflektujeme dobu sběru dat, nikoli jejich zveřejnění. Názory voličů se totiž mohou měnit – proto má průzkum provedený v srpnu menší váhu než aktuálnější data ze října. V grafu je tedy logicky zobrazený vážený průměr, v němž je jsou zohledněna časová období.

```box
## Klíčová otázka: proč se průzkumy liší?

Volební model odráží aktuální rozložení voličské přízně a zahrnuje odpovědi těch, kteří mají v plánu volit. Průzkumy se pak liší metodikou jednotlivých agentur – některé využívají osobní rozhovory, jiné telefonické nebo online dotazování.

Důležitou roli hrají voliči, kteří ještě nejsou rozhodnuti nebo váhají mezi stranami. Jejich rozhodnutí má zásadní vliv na přesnost průzkumů – strany, které dokážou aktivizovat tyto nerozhodnuté voliče či nevoliče, mohou nakonec dosáhnout lepšího volebního výsledku.
```
