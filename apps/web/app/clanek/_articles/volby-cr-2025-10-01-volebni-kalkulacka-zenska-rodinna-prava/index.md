---
title: "Volební průvodce: kdo rozhoduje o tvém těle"
date: "2025-10-01"
author: "Kateřina Mahdalová"
excerpt: "Proč Volební kalkulačka není hračka, ale analytický nástroj, který může rozhodnout i o mandátech ve Sněmovně."
coverImage: "images/volby-2025-mapa-kalkulacka-mahdalova-skop_kdo-rozhoduje-o-tvem-tele.svg"
filter: ["kontext"]
tags: ["volební kalkulačka", "VAA", "volby 2025", "demokracie", "volby", "sněmovna", "ženská práva", "rodina"]
promoted: 40
---
Legislativa týkající se reprodukčních práv zásadně ovlivňuje každodenní život. Aby měl člověk možnost plánovat rodinu, potřebuje nejen bezpečné zázemí, ale i jistotu, že v případě komplikací bude k dispozici potřebná zdravotní péče. Tyto základní jistoty jsou dnes v mnoha zemích oslabovány pod tlakem konzervativních politik.

Ve Spojených státech padla po rozhodnutí Nejvyššího soudu v roce 2022 (*Dobbs v. Jackson Women’s Health Organization*) federální ochrana práva na interrupci. Více než desítka států následně zavedla úplné zákazy nebo drastická omezení, která znamenají, že miliony žen a dívek zůstaly bez dostupné péče i v případech znásilnění či ohrožení zdraví.

Naopak ve Francii parlament v roce 2024 rozhodl o zakotvení práva na interrupci přímo do ústavy. Tím chce předejít tomu, aby bylo toto právo v budoucnu ohroženo. Podobné střety sledujeme i jinde: v Polsku je přístup k interrupcím omezen na minimum, zatímco ve Španělsku byly v posledních letech schváleny reformy posilující práva žen. Česká republika nyní stojí před rozhodnutím, zda posílí ochranu žen a queer lidí, nebo se vydá cestou restrikcí.

## Kdo stojí za kalkulačkou a mapou

Za volební kalkulačkou a interaktivní mapou stojí osm organizací: **A.S.A.P., Amnesty International, Česká ženská lobby, Konsent, Sola pomáhá, Trans*parent a Unie porodních asistentek**. Společně jsme připravili dotazník, který odráží aktuální společenskou debatu i legislativní trendy v Evropě a ve světě.  

Z 721 oslovených kandidujících jsme získali více než 270 odpovědí. Samotnou kalkulačku a mapu pro nás zpracovala datová novinářka **Kateřina Mahdalová**.

## Interaktivní mapa

<iframe src='https://flo.uri.sh/story/3360352/embed' title='Interactive or visual content' className='flourish-embed-iframe' frameBorder='0' scrolling='no' width='100%' height='900px'></iframe>

<iframe src='https://flo.uri.sh/visualisation/25019110/embed' title='Interactive or visual content' className='flourish-embed-iframe' frameBorder='0' scrolling='no' width='100%' height='850px'></iframe>

## Co mapa ukazuje

Kandidátky do Poslanecké sněmovny se v Česku sestavují po jednotlivých krajích. Pro větší přehlednost je však mapa členěná detailněji – podle **obcí s rozšířenou působností**. Díky tomu je možné vyhledat i konkrétní obec.

Každá mapa představuje **jednu otázku**. V titulku je její zkrácená verze, po kliknutí se zobrazí celé znění i rozpad odpovědí. Barevná škála ukazuje, zda se odpovědi přiklánějí spíše k „proti“ (červená), nebo k „pro“ (modrá).

Pod mapou se zobrazuje vodorovný pruh pro každou stranu:

🔴 proti  
⚪ nevím  
🔵 pro  
⬜◼ neodpověděli  

Pruhy se dopočítávají do 100 %, po najetí na vybraný segment/pruh je vidět i absolutní počet kandidátů a kandidátek.

## Jak jsme postupovali

Oslovili jsme kandidáty a kandidátky napříč stranami ve všech krajích. Počet oslovených odpovídal reálné šanci dané strany na počet mandátů v regionu.  

Odpovědi jsme sjednotili do jednoho formátu a data vyčistili, aby byla férově porovnatelná. Výsledky v mapách se zobrazují přímo z těchto zpracovaných dat a průběžně se **automaticky aktualizují**.

## Jak interpretovat výsledky

- **Porovnávat lze v rámci jedné strany i mezi regiony.**  
- Mapa ukazuje, že uvnitř stran existuje pestrost názorů.  
- Někdy jsou rozdíly překvapivé – např. u otázky snížené sazby DPH na menstruační potřeby se část kandidátů koalice Spolu vyslovila pro zlevnění, zejména ve Zlínském a Ústeckém kraji.  

```box
Důležité: Neodpověď ≠ nesouhlas. Opravdu to není totéž. Šachovnicový pruh znamená, že kandidát/ka neodpověděl/a. To vypovídá o transparentnosti, ale nikoli o postoji k otázce.

## Limity a férovost
V některých regionech je méně odpovědí – výsledky proto čteme opatrně.
Absence odpovědi je také signál: každý subjekt s šancí na vstup do sněmovny byl osloven.
Otázky jsme formulovali tak, aby byly jednoznačné, férové a srovnatelné.
Testovali jsme také přístupnost – na mobilu je zobrazení zjednodušené a čitelné.
```

