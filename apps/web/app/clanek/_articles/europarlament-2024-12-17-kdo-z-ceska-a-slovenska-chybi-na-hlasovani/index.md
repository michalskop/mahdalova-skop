---
title: "Europoslanci: Kdo z Česka a Slovenska chybí na hlasování"
date: "2024-12-17"
author: "Mahdalová & Škop"
excerpt: "Tento týden probíhá ve Štrasburku 9. zasedání Evropského parlamentu v tomto volebním období."
coverImage: "images/main.webp"
filter: ["analýza"]
tags: ["Europarlament", "Česko", "Slovensko", "zahraničí", "hlasování","europoslanci"]
promoted: 10
---
*aneb "Kdo nehlasuje, nezastupuje svoje voliče."*

Tento týden probíhá ve Štrasburku 9. zasedání Evropského parlamentu v tomto volebním období.

Oproti českému nebo slovenskému parlamentu je plenární zasedání celého Evropského parlamentu daleko striktnější a to i s ohledem na výrazně větší počet europoslanců: 721 europoslanců oproti 200 českým a 150 slovenským národním poslancům.

Každá politická skupina má vymezený čas dle počtu svých členů a obstrukce známé z českého parlamentu např. v podobě mnohahodinových proslovů A. Babiše nebo T. Okamury se tak jednoduše nedějí.

Jedno zasedání celého parlamentu obvykle trvá od pondělí do čtvrtku. Ne každý den se hlasuje, i hlasování mají svůj předem vymezený čas. Do dneška se hlasovalo v 19 různých dnech.

## Česko 🇨🇿

Z ČR nejvíce - více jak ¼ hlasovacích dní - chyběli **Kovařík** (ANO, evropská politická skupina Patrioti), **Turek** (Motoristé, Patrioti), **Dostál** (Stačilo!, nezařazený) a **David** (SPD, Suverenisté).

<iframe src='https://flo.uri.sh/visualisation/20817836/embed' title='Interactive or visual content' className='flourish-embed-iframe' frameBorder='0' scrolling='no' width='100%' height='600px'></iframe>

Naopak **Bžoch**, **Dostálová** (oba ANO, Patrioti), **Krutílek** (ODS, Konzervativci a reformisté) a **Farský** s **Nerudovou** (oba STAN, Křesťanští demokraté) nechyběli ani jeden hlasovací den.

## Slovensko 🇸🇰

Ze slovenských europoslanců chyběli v 5 dnech, tedy ve více jak ¼ hlasovacích dní - poslanci Blaha (SMER, nezařazený) a Ondruš (Hlas, nezařazený). Např. známý poslanec SMERu Ľuboš Blaha v listopadu namísto hlasování o rozpočtu EU nebo Komisi (vládě) EU [odjel do Číny](https://t.me/LubosBlahaSmer/2119), kde dle vlastních slov "dělal vše proto, aby Slovensko čínští soudruzi milovali".

<iframe src='https://flo.uri.sh/visualisation/20818298/embed' title='Interactive or visual content' className='flourish-embed-iframe' frameBorder='0' scrolling='no' width='100%' height='600px'></iframe>

Ale i mezi slovenskými europoslanci jsou tací, co nechyběli ani jeden hlasovací den - **Karvašová**, **Wiezik** a **Yar** (všichni Progresívne Slovensko, skupina Renew) a **Kaliňák** a **Roth Neveďalová** (SMER, nezařazení).

## Celý Europarlament 🇪🇺

Celkově je zatím účast na hlasováních v Evropském parlamentu všech poslanců a poslankyň viditelně vyšší než v národních parlamentech (v české Sněmovně i v Senátu i ve slovenské Národní radě). Pokračuje tak trend, který se ukazoval i v minulých volebních obdobích.

<iframe src='https://flo.uri.sh/visualisation/20821841/embed' title='Interactive or visual content' className='flourish-embed-iframe' frameBorder='0' scrolling='no' width='100%' height='600px'></iframe>

```box
### Parlamentní skupiny

V Evropském parlamentu hrají klíčovou roli politické skupiny, kterých je nyní osm. Tyto skupiny, jiným názvem frakce, jsou nezbytné vzhledem k rozsahu témat, kterými se europarlament zabývá, a množství hlasování, která probíhají.

Pro jednotlivé europoslance je prakticky nemožné detailně porozumět všem projednávaným otázkám. Proto se musí často spoléhat na své kolegy v rámci poslanecké skupiny, kteří se specializují na konkrétní oblasti.
```

Pokud vás zajímá, kdo je modrý bod úplně dole s nulovým hlasováním: Jedná se zrovna o výjimku, je to předsedkyně Europarlamentu Roberta Metsola z Malty, která byla přítomna zatím na všech zasedáních, ale pouze z funkce předsedkyně nehlasovala.

## Počty hlasování

Vzhledem k tom, že v různé dny je různý počet hlasování, účast podle počtu zaznamenaných hlasování ukazuje účast z trochu jiného pohledu. Nejvíce jmenovitých hlasování bylo zatím 23. 10. 2024 a to 267. Celkem proběhlo do včera zatím 425 jmenovitých hlasování.

```box
### Jak se zaznamenává hlasování v Europarlamentu?

Na rozdíl od českého nebo slovenského parlamentu se v tom evropském nezaznamenávají jmenovitě všechna hlasování, ale jen ta, kde si to vyžádá některá z politických skupin. Zaznamenaná jmenovitě je nyní tak zhruba polovina hlasování (zatím 51 %). Ostatní se hlasují pouhým zvednutím ruky (jde obvykle o méně důležitá hlasování, zatím 45 %) nebo i elektronicky, ale bez záznamu (4 %). Výjimečně se hlasuje i tajně.
```

### Europoslanci za ČR
<iframe src='https://flo.uri.sh/visualisation/20818620/embed' title='Interactive or visual content' className='flourish-embed-iframe' frameBorder='0' scrolling='no' width='100%' height='600px'></iframe>

## Kdo Česko a Slovensko reprezentuje v Europarlamentu?

| Počet | Strany | Skupina |
|--------|---------|-------|
| 9      | 7x ANO, 2x Přísaha a Motoristé | Patrioti pro Evropu |
| 9      | 2x Stačilo! 5x SMER, 1x HLAS, 1x REPUBLIKA | Nezařazení |
| 6      | 6x Progresívne Slovensko | Renew (liberálové) |
| 6      | 2x STAN, 2x TOP 09 (SPOLU), 1x KDU-ČSL (SPOLU), 1x KDH | Křesťanští demokraté (lidovci) |
| 3      | 3x ODS (SPOLU) | Evropští konzervativci a reformisté |
| 2      | 1x SPD, 1x REPUBLIKA | Suverenisté |
| 1      | 1x Piráti | Zelení a Svobodná aliance |
| 0      | | Sociální demokraté |
| 0      | | Levice |