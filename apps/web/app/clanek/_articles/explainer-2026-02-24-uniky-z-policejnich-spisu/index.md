---
title: "Čteme vám živé policejní spisy"
date: "2026-02-24"
author: "Kateřina Mahdalová & Michal Škop"
excerpt: "Jde jen o selektivní výsek reality a není jisté, kdo a proč ho „pustil ven". Proč je zveřejňování informací z neuzavřených trestních spisů jedním z nejnebezpečnějších nástrojů mediální manipulace."
coverImage: "images/investigace-leak.webp"
filter: ["explainer"]
tags: ["úniky z policejních spisů", "explainer", "investigace", "právo", "trestní řízení", "média", "novinářská etika", "policejní spisy", "únik informací"]
promoted: 53
---

Jde jen o selektivní výsek reality a není jisté, kdo a proč ho „pustil ven". Proč je zveřejňování informací z neuzavřených trestních spisů jedním z nejnebezpečnějších nástrojů mediální manipulace.

Ve chvíli, kdy se jeho části dostanou do médií, vzniká silné riziko, že veřejnost dostane jednostranný a neúplný obraz – často navíc vybraný tak, aby posloužil jedné ze stran. Novinář nebo novinářka v takové chvíli nedělá veřejnou kontrolu moci, ale vyrábí mediální verdikt z výseku, který mu někdo podstrčil. Čtenáři a čtenářky přitom nemají šanci posoudit, co v dokumentech chybí, co se teprve prověřuje, co je v dalších neveřejných přílohách nebo co se do spisu teprve doplní.

Novinář se takto – třeba i nevědomky – snadno stává nástrojem strategické komunikace: obhajoby, policie nebo někoho dalšího, kdo má zájem ovlivnit náladu veřejnosti, vytvořit tlak na instituce - zkrátka dostat na veřejnost informaci, která má potenciál ovlivnit samotné vyšetřování.

A dopad na vyšetřování bývá obrovský. Úniky mohou prozradit vyšetřovací postupy, další směřování práce policie nebo detaily důkazů, které ještě nebyly procesně provedené. Případní další podezřelí pak mají silnou motivaci ničit stopy, přizpůsobovat výpovědi nebo se koordinovat s dalšími lidmi v kauze. Zároveň to může manipulovat svědky: člověk, který si přečte, co už je ve spisu, může své vzpomínky nechtěně upravit podle zveřejněné verze, nebo naopak začne kalkulovat, jak by měl vypovídat, aby do příběhu „zapadl". V citlivých kauzách to může vést i k zastrašování svědků či poškozených, protože zveřejněné detaily často umožní jejich identifikaci, i když nejsou jmenováni.

---

## Timeline: Česká tradice úniků

<Timeline yamlFile="timeline.yaml" />

---

Parlamentní komise to v roce 2016 pojmenovala přesně: úniky informací z trestního řízení a jejich účelová interpretace jsou „fatálním ohrožením ústavnosti". Od té doby přibylo zákonné zakotvení povinné mlčenlivosti. Neznáme jediný případ, kdy by vedlo k trestnímu postihu.
