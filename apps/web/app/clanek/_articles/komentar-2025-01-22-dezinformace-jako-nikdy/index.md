---
title: "Glosa: Dezinformace jako nikdy"
date: "2126-01-31"
author: "Kateřina Mahdalová & Michal Škop"
excerpt: "Musk: Dezinformace jako nikdy"
coverImage: "images/Weidel_and_Musk.webp"
filter: ["kontext"]
tags: ["glosa", "zahraničí", "Německo", "volby", "politika", "fašismus", "demokracie", "Elon Musk"]
---

Tady bude článek o Muskovi

Kateřina Mahdalová: Twitter pod Muskem je dezinformační ráj, seriózní zdroje jsou potlačovány. Trumpovo hnutí MAGA je splněný sen miliardářů
Kateřina Mahdalová
21. ledna 2025
Čtení na 2 minuty
Zleva: Priscilla Chanová, zakladatel společnosti Meta Mark Zuckerberg, Lauren Sanchezová, zakladatel společnosti Amazon Jeff Bezos, generální ředitel společnosti Google Sundar Pichai a generální ředitel společnosti Tesla Elon Musk na inaugurace nově zvoleného amerického prezidenta Donalda Trumpa v Rotundě Kapitolu USA ve Washingtonu, 20. 1. 2025 (FOTO: ČTK / DPA / Chip Somodevilla)
Zleva: Priscilla Chanová, zakladatel společnosti Meta Mark Zuckerberg, Lauren Sanchezová, zakladatel společnosti Amazon Jeff Bezos, generální ředitel společnosti Google Sundar Pichai a generální ředitel společnosti Tesla Elon Musk na inaugurace nově zvoleného amerického prezidenta Donalda Trumpa v Rotundě Kapitolu USA ve Washingtonu, 20. 1. 2025 (FOTO: ČTK / DPA / Chip Somodevilla)
Nepotismus, izolace, bezohlednost, oslabování demokratických procesů a neomezená moc v rukou těch, kteří už ji mají – těšíte se? Ta doba není za rohem, už je dávno tady. Filtrování nepohodlných informací běží na plné obrátky, a přibližně třetina lidí se záměrně vyhýbá médiím, sociálním sítím i dalším zdrojům informací.
AUDIO ČLÁNKU

Mimochodem, typickým rysem těch, kteří podlehli propagandě a dezinformacím, je vidět spiknutí elit na každém kroku. Určitě to často slýcháte: woke, Soros… A právě tito lidé pak volí antisystémové populisty, jako je například Trump. Mezitím ale cenzura oligarchů (ano, děje se vám přímo před očima) jede na plné obrátky.

Autorka komentáře, Kateřina Mahdalová, je datová novinářka & analytička serveru Mahdalová & Škop

Výsledkem je, že získat trochu smysluplné informace na X (dříve Twitter) je dnes prakticky nemožné. Seriózní zdroje jsou tam potlačovány, zatímco prostor zaplňují Muskovy výstřelky a dezinformační scéna má dveře dokořán. A proč je X (Twitter) důležité? Protože v českém prostředí funguje jako platforma, odkud pár křiklounů s velkým dosahem ve veřejném prostoru řídí domácí politiky. Nepěkný pohled to byl například nyní v souvislosti s influencery a debatami o jejich případné regulaci. Nemusíte mít žádné odborné vzdělání, nic vás nenutí ověřovat, co šíříte, ale stačí, že máte desítky tisíc sledujících – a právě proto se s vámi schází ministr.

Pamatujete si kdysi velmi vtipný pořad Mash Report na BBC? Zanikl, protože generální ředitel měl obavu, že by mohl vadit konzervativním divákům. Podívejte se také na to, jak Jeff Bezos řídí The Washington Post – v listopadu zakázal tradiční předvolební editorial, cenzuruje kreslené vtipy, a na protest odcházejí klíčoví zaměstnanci. A to je jen špička ledovce.

V Česku je mediální scéna podobně vystrašená z vlivu oligarchů. Všichni si dávají pozor, aby něco náhodou „nějak nevypadalo“, aby se nikdo nenaštval, nebo aby to snad nehrozilo financování nebo průtok zpráv na portálu.

Elon Musk (FOTO: Bret Hartman, TED, CC BY-NC 2.0 DEED)
Související článek

Hajloval, nebo jen zdravil? Gesto Elona Muska při inauguraci Donalda Trumpa rozvířilo vášně na sociálních sítích
ROMEA
Elon Musk, Mark Zuckerberg a Jeff Bezos, kteří se sjeli do hlavního města na prezidentskou inauguraci, Trumpa podporují (nebo mu ustupují) proto, že očekávají nižší daně a příznivější regulace. Jinými slovy – jde jim především o ochranu vlastních obchodních zájmů.

Je na tom kus pravdy – Trump skutečně slíbil masivní daňové škrty pro miliardáře. Co se však často opomíjí, jsou hlubší a temnější motivy. Pro technologické „bros“ – nebo, jak je někteří nazývají, broligarchy – jde o něco víc než jen o udržení a růst jejich bohatství. Jde o ideologii. Ideologii inspirovanou sci-fi a fantasy. Ideologii, která jim vsugerovává, že jsou něco jako nadlidé, na něž by se neměla vztahovat pravidla platná pro nás ostatní.

Právě tato ideologie činí z hnutí MAGA dar z nebes pro broligarchy, mezi které patří nejen Musk, Zuckerberg a Bezos, ale také venture kapitalisté Peter Thiel a Marc Andreessen. Hnutí MAGA totiž představuje udělení neomezené moci těm, kteří už moc drží pevně ve svých rukou.
