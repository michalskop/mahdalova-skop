---
title: "Kontext: Stoprocentně objektivní žurnalistika neexistuje"
date: "2026-01-10"
author: "Kateřina Mahdalová & Michal Škop"
excerpt: "Je fér říct nahlas, z jakých pozic píšeme"
coverImage: "images/pf-2026-datatimes.webp"
filter: ["kontext"]
tags: ["video", "žurnalistika", "objektivita", "novináři", "demokracie"]
promoted: 60
---
**Je fér říct nahlas, z jakých pozic píšeme**

Chceme, aby bylo jasné, jakou optikou se díváme na svět. Stoprocentně objektivní žurnalistika totiž neexistuje: každý z nás přichází s nějakým vzděláním, rodinným zázemím, životní zkušeností, hodnotami i slepými skvrnami. A tohle je něco, co se nedá jednoduše odložit přede dveřmi redakce. Člověk to nosí s sebou. Pořád.

O co se ale můžeme poctivě snažit, je být přesní, ověřovat, dávat prostor relevantním argumentům, přiznávat nejistotu, opravovat chyby, oddělovat zpravodajství od publicistiky a samozřejmě komerční sdělení od samotné redakční práce. Pokud máme nějakou hodnotovou orientaci (a tu máme — jako každý), je podle nás lepší ji otevřeně přiznat, než ji schovávat za předstíranou neutralitu. Čtenářům a čtenářkám to dává šanci lépe posoudit naši práci a nám to připomíná odpovědnost, kterou na sebe bereme.

*Kateřina & Michal*

<iframe width="100%" height="600" src="https://www.youtube.com/embed/77kKwuCRlcI?si=0difczTrbEm0Pz-N" title="Stoprocentně objektivní žurnalistika neexistuje - glosa - Mahdalová & Škop" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

*A jaká jsou naše přání?

Nepřejeme si nic menšího než uchránit demokracii doma i ve světě. Sobě i vám přejeme nezávislá média, ověřené informace a svobodu projevu. A také míň algoritmů, co nás a hlavně naše děti drží u displejů. Přejeme si etickou AI, která slouží všem lidem. Přejeme si rovné příležitosti pro všechny, dostupné bydlení i vymahatelnost práva. A normální život v bezpečí pro lidi v Izraeli i Palestině a také spravedlivý mír pro Ukrajinu. A co si přejete vy?*
