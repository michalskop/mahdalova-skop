---
title: "Jak se živí nenávist: příběh jednoho videa"
date: "2024-11-14"
author: "Kateřina Mahdalová & Michal Škop"
excerpt: "Jedno video, špatný kontext a příběh, který ilustruje, jak snadno může dojít k manipulaci veřejného mínění."
coverImage: "images/amsterdam-udalosti.png"
filter: ["kontext"]
tags: ["zahraničí", "Amsterdam", "Izrael", "fotbal", "násilí"]
promoted: 10
---

## Co vidíte na obrázku z videa?  

Část antisemitského davu, který napadal izraelské fotbalové fanoušky?  

## Jak to začalo  

Fotografka [Annet de Graaf](https://www.annetdegraaf.nl) natočila o půlnoci ze čtvrtka na pátek (7.–8. listopadu 2024) video. Na něm je vidět skupina zhruba 50–100 fotbalových fanoušků, kteří po zápase Evropské ligy pronásledují, bijí a kopou do několika jiných lidí. Případ pro policii nebo UEFA? Na první pohled ano, ale skutečnost byla složitější.  

## Pozadí  

Incident se odehrál po zápase nizozemského [Ajaxu Amsterdam](https://www.ajax.nl) proti izraelskému [Maccabi Tel Aviv](https://www.maccabi-tlv.co.il). Zápas proběhl 7. listopadu 2024 a Ajax vyhrál 5:0. Následující den se začaly šířit zprávy, že izraelské fanoušky napadaly skupiny útočníků. Odsouzení antisemitismu zaznělo od nizozemského krále, českého premiéra [Petra Fialy](https://www.vlada.cz/cz/clenove-vlady/premier), a dokonce i od amerického prezidenta [Joea Bidena](https://www.whitehouse.gov).  

## Fakta o videu  

Toto konkrétní video bylo prezentováno médii jako důkaz antisemitských útoků muslimských nebo arabských skupin na izraelské fanoušky. Ve skutečnosti však video ukazuje opačný příběh – násilníky byli fanoušci izraelského klubu.  

Video původně zveřejnila autorka, ale brzy poté jej na X (dříve Twitter) sdílel anonymní účet [@sentdefender](https://twitter.com/sentdefender), který poskytl lživý popis:  

> „Židovští fanoušci Maccabi Tel Aviv F.C. opouštěli fotbalový zápas dnes večer v Amsterdamu, když byli napadeni davy Arabů čekajícími venku stadionu.“  

Autorem účtu je podle výzkumu ukrajinské skupiny [Molfar](https://www.molfar.global) pravděpodobně Simon Anderson z USA. Účet, který má více než 1,2 milionu sledujících, často publikuje pro-trumpovské a pro-izraelské příspěvky.  

## Jak se to dostalo do médií v ČR?  

ČTK vydala článek, který odkazoval na zmíněný příspěvek z X. Popis událostí byl převzat zcela nekriticky:  

> „Na videích na sociálních sítích jsou vidět skupiny mužů, kteří v ulicích Amsterdamu napadají fanoušky Maccabi.“  

Podobné formulace se objevily i v dalších českých médiích:  

- [Česká televize](https://ct24.ceskatelevize.cz/clanek/svet/pri-nasilnostech-v-amsterdamu-bylo-zraneno-deset-izraelcu-355140): „Útok na Izraelce v Amsterdamu.“ // „Při násilnostech v Amsterdamu bylo zraněno třicet Izraelců. Velvyslanec při OSN [mluví o pogromu](https://ct24.ceskatelevize.cz/clanek/svet/pri-nasilnostech-v-amsterdamu-bylo-zraneno-deset-izraelcu-355140)“
- [Český rozhlas](https://radiozurnal.rozhlas.cz/odpoledni-publicistika-nova-duchodova-reforma-utok-na-izraelske-fotbalove-9349950?player=on): „Záběr z videa, kde útočníci pronásledují izraelské fanoušky.“ // Útok na izraelské fotbalové fanoušky“ // „Zraněných izraelských fanoušků v Amsterdamu je až 30. [Evropští lídři odsuzují antisemitismus](https://www.irozhlas.cz/zpravy-svet/antisemitske-utoky-me-zhrozily-reagoval-nizozemsky-premier-na-hon-na-izraelske_2411080837_vdv).“ Zpřesnění o tom, že vyšlo [v článku](https://www.irozhlas.cz/zpravy-svet/antisemitske-utoky-me-zhrozily-reagoval-nizozemsky-premier-na-hon-na-izraelske_2411080837_vdv) 
- [iDnes](https://vice.idnes.cz/videoclanek.aspx?idvideo=V241108_083629_idnestv_anka): „V Amsterdamu po fotbalovém zápase propukly násilnosti proti Izraelcům.“ // [série](https://vice.idnes.cz/videoclanek.aspx?idvideo=V241108_083629_idnestv_anka) "V Amsterdamu po fotbalovém zápase propukly násilnosti proti Izraelcům"
- [Seznam Zprávy](https://www.seznamzpravy.cz/clanek/zahranicni-nepokoje-v-amsterodamu-netanjahu-poslal-letadla-pro-izraelske-fotbalove-fanousky-264100): „Záběry z útoků na izraelské fotbalové fanoušky v Nizozemsku. // Video: „Výbuch násilí“ v Amsterodamu. Cílem byli izraelští fanoušci“

## Bylo to takhle jen v ČR?  

Ne. Podobné dezinformace šířily i zahraniční redakce, například [BBC Newsnight](https://www.bbc.co.uk/programmes/newsnight) nebo [Sky News](https://news.sky.com). Některé příspěvky byly následně upraveny nebo smazány.  

## Reflexe  

Pozitivní příklad ukázala německá veřejnoprávní stanice [ARD](https://www.ard.de), která se autorce videa omluvila a video odvysílala znovu s přesným popisem. Podobně reagoval [New York Times](https://www.nytimes.com), který popis upravil, a [Guardian](https://www.theguardian.com), jenž video odstranil.  

## Data pod čarou  

- V Amsterdamu žije necelých 900 000 obyvatel.  
- Odhaduje se, že Židů je zde zhruba 6 000–15 000 a muslimů přibližně 105 000, zejména z Maroka a Turecka.  





