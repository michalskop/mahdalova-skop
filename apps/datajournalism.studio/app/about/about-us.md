Jsme datoví novináři a analytici. Tvoříme poctivé analýzy na široké spektrum témat, která mají dopad na společnost, politiku i ekonomiku. Naší specializací je zpracování dat, jejich vizualizace a vytváření map, grafů a interaktivních nástrojů, které pomáhají lépe pochopit složité problémy. Zaměřujeme se na zodpovědnou práci se širším kontextem a přinášíme
jasné a srozumitelné výstupy, které mohou sloužit jako základ pro kvalifikovaná rozhodnutí.

Naše projekty často spojují detailní datovou analýzu s příběhy, které ukazují konkrétní dopady na lidi, krajinu a celou společnost. Umíme objevovat nečekané souvislosti, ať už jde o politická rozhodnutí, lokální problémy nebo globální trendy.

Věříme, že kvalitní novinářská práce musí stát na přesných datech a jejich transparentní interpretaci. Naší snahou je přinášet hodnotné a užitečné informace pro veřejnost i odborníky.